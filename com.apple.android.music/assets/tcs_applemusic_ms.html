<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1671.6">
  <style type="text/css">
    p.p1 {margin: 0.0px 10.0px 0.0px 10.0px; font: 14.0px 'Roboto'}
	p.p3 {margin: 0.0px 10.0px 0.0px 10.0px; font: 15.0px 'Roboto'; color:#FA233B}
    p.p2 {margin: 0.0px 10.0px 0.0px 10.0px; font: 14.0px 'Roboto'; min-height: 14.0px}
    span.s1 {text-decoration: underline}
  </style>
</head>
<body>
<p class="p2"><b></b><br></p>
<p class="p3"><b>APPLE INC.</b></p>
<p class="p1"><b>PERJANJIAN LESEN PERISIAN UNTUK APPLE MUSIC<span class="Apple-converted-space"> </span></b></p>
<p class="p2"><b></b><br></p>
<p class="p1"><b>SILA BACA PERJANJIAN LESEN PERISIAN INI (“LESEN”) DENGAN TELITI SEBELUM MENGGUNAKAN PERISIAN APPLE TERSEBUT. DENGAN MEMILIH “SETUJU”, ANDA BERSETUJU UNTUK MEMATUHI TERMA-TERMA LESEN INI. SEKIRANYA ANDA TIDAK BERSETUJU DENGAN TERMA-TERMA LESEN INI, PILIH “TIDAK SETUJU”.</b></p>
<p class="p2"><b></b><br></p>
<p class="p1"><b>NOTA PENTING: Setakat mana perisian ini mungkin digunakan untuk mengeluarkan semula, mengubahsuai, menerbit dan mengedarkan bahan-bahan, ia adalah dilesenkan kepada anda hanya untuk pengeluaran semula, pengubahsuaian, penerbitan dan pengedaran bahan-bahan yang tidak dilindungi oleh hak cipta, bahan-bahan yang anda memiliki hak ciptanya, atau bahan-bahan yang anda diberi kuasa atau kebenaran di sisi undang-undang untuk mengeluarkan semula, mengubahsuai, menerbit atau mengedarkan. Sekiranya anda tidak pasti tentang hak anda untuk menyalin, mengubahsuai, menerbit atau mengedar sebarang bahan, anda harus menghubungi penasihat undang-undang anda.</b></p>
<p class="p2"><b></b><br></p>
<p class="p1"><b>1. Am</b></p>
<p class="p1">A. Perisian Apple tersebut, dan sebarang perisian pihak ketiga, dokumentasi, antara muka, kandungan, fon dan sebarang data yang mengiringi Lesen ini sama ada dalam ingatan baca sahaja, dalam sebarang media lain atau dalam sebarang bentuk lain (secara kolektifnya “Perisian Apple” tersebut) adalah dilesenkan, bukan dijualkan, kepada anda oleh Apple Inc. (“Apple”) hanya untuk penggunaan menurut terma-terma Lesen ini. Apple dan/atau pemberi-pemberi lesen Apple mengekalkan hak milik Perisian Apple tersebut sendiri dan menyimpan semua hak yang tidak diberikan secara nyata kepada anda.</p>
<p class="p2"><br></p>
<p class="p1">B. Apple, menurut budi bicaranya, mungkin akan menyediakan tatar atau kemas kini masa depan kepada Perisian Apple tersebut untuk sistem pengendalian anda. Tatar-tatar dan kemas kini-kemas kini Perisian Apple tersebut, jika ada, tidak semestinya merangkumi kesemua ciri perisian yang tersedia ada atau ciri baru yang dikeluarkan oleh Apple untuk sistem-sistem pengendalian yang baru, versi-versi lain, atau yang lain. Terma-terma Lesen ini akan menguasai sebarang tatar atau kemas kini perisian yang disediakan oleh Apple untuk produk Perisian Apple asal tersebut, melainkan tatar atau kemas kini sedemikian diiringi oleh satu lesen berasingan dan dalam keadaan tersebut anda bersetuju bahawa terma-terma lesen tersebut akan menguasai tatar dan kemas kini sedemikian.</p>
<p class="p2"><br></p>
<p class="p1"><b>2. Penggunaan-penggunaan Lesen yang Dibenarkan dan Pembatasan Lesen.</b></p>
<p class="p1">A. <span class="s1">Lesen</span>. Tertakluk kepada terma-terma dan syarat-syarat Lesen ini, anda diberikan satu lesen terhad yang tidak boleh dipindah milik dan tidak eksklusif untuk memasang dan menggunakan satu salinan Perisian Apple tersebut dalam mana-mana peranti Android yang serasi yang anda memiliki atau mengawal semasa tempoh Lesen ini. Anda tidak boleh mengedar atau menyebabkan Perisian Apple tersebut menjadi tersedia melalui suatu rangkaian di mana ia boleh digunakan oleh berbilang peranti pada masa yang sama. Anda tidak boleh menyewa, memajak, meminjam, menjual, mengedar semula, atau memberi sub-lesen kepada Perisian Apple tersebut.</p>
<p class="p2"><br></p>
<p class="p1">B. <span class="s1">Keperluan-Keperluan Sistem.</span> Perisian Apple tersebut hanya disokong pada perkakasan yang serasi dengan Android dan perisian sistem pengendalian yang memenuhi keperluan-keperluan sistem tertentu seperti yang dinyatakan oleh Apple.</p>
<p class="p2"><br></p>
<p class="p1">C. <span class="s1">Kandungan.</span> Perisian Apple tersebut boleh digunakan untuk mengeluarkan semula bahan-bahan dengan syarat penggunaan sedemikian terhad kepada pengeluaran semula bahan-bahan yang tidak dilindungi oleh hak cipta, bahan-bahan yang anda memiliki hak ciptanya, atau bahan-bahan yang anda diberi kuasa atau kebenaran di sisi undang-undang untuk mengeluarkan semula. Hak milik dan hak-hak harta intelek dalam dan kepada sebarang kandungan yang dipaparkan oleh, disimpan dalam, atau yang diakses melalui peranti Android anda adalah kepunyaan pemilik kandungan masing-masing. Kandungan sedemikian mungkin dilindungi oleh hak cipta atau undang-undang dan triti-triti harta intelek lain, dan mungkin tertakluk kepada terma-terma penggunaan pihak ketiga yang menyediakan kandungan sedemikian. Melainkan sebagaimana yang diperuntukkan di dalam Lesen ini, Lesen ini tidak memberi anda sebarang hak untuk mengguna kandungan sedemikian, serta tidak memberi sebarang jaminan bahawa kandungan tersebut akan terus tersedia untuk anda.</p>
<p class="p2"><br></p>
<p class="p1">D. <span class="s1">Kejuruteraan Undur (Reverse Engineering) Dilarangkan.</span> Anda tidak boleh, dan anda bersetuju untuk tidak atau untuk tidak membolehkan orang lain untuk, menyalin (melainkan sepertimana yang dibenarkan secara nyata oleh Lesen ini), menyahsusun, melakukan kejuruteraan undur (reverse engineer), menyahhimpun, mencuba memperoleh kod sumber, menyahsulitkan, mengubah, atau mencipta karya-karya terbitan Perisian Apple tersebut atau mana-mana bahagian daripadanya (melainkan sebagaimana dan hanya setakat mana-mana pembatasan terdahulu dilarang oleh undang-undang terpakai atau setakat mana yang dibenarkan oleh terma-terma lesen yang mengawal penggunaan komponen-komponen sumber terbuka yang mungkin termasuk bersama Perisian Apple tersebut).</p>
<p class="p2"><br></p>
<p class="p1">E. <span class="s1">Pematuhan Undang-Undang; Data Selular.</span> Anda bersetuju untuk mengguna Perisian Apple tersebut dan Perkhidmatan (seperti yang didefinisikan dalam Seksyen 5 di bawah) dalam cara yang mematuhi semua undang-undang terpakai, termasuk undang-undang tempatan negara atau rantau di mana anda bermastautin atau di mana anda memuat turun atau mengguna Perisian Apple dan perkhidmatan tersebut. Ciri-ciri Perisian Apple dan Perkhidmatan tersebut mungkin tidak tersedia dalam semua bahasa atau rantau dan sesetengah ciri mungkin berbeza mengikut rantau. Selanjutnya, anda mengakui bahawa ciri-ciri dan Perkhidmatan Perisian Apple tersebut menghantar data dan boleh menyebabkan caj dikenakan ke atas pelan data anda, dan bahawa anda bertanggungjawab untuk segala caj sedemikian. Anda boleh mengawal sama ada untuk menggunakan sambungan Wi-Fi atau data selular di bawah Tetapan (Settings) untuk Perisian Apple tersebut.<span class="Apple-converted-space"> </span></p>
<p class="p2"><br></p>
<p class="p1">F. <span class="s1">Kemaskini Automatik</span>. Sekiranya anda memilih untuk membenarkan pengemaskinian aplikasi automatik, peranti anda akan secara berkala memeriksa untuk kemaskini dan tatar kepada Perisian Apple tersebut dan, jika suatu kemaskini atau tatar adalah tersedia, kemaskini atau tatar tersebut akan dimuat turun secara automatik dan dipasangkan pada peranti anda dan, jika berkenaan, peranti-peranti persisian anda. Anda boleh matikan pengemaskinian aplikasi automatik tersebut sama sekali pada bila-bila masa dengan menukar tetapan pengemaskinian aplikasi automatik yang boleh ditemui dalam tetapan (settings) Google Play.</p>
<p class="p2"><br></p>
<p class="p1"><b>3. Kebenaran untuk Menggunakan Data.</b> Anda boleh mendapatkan maklumat lanjut mengenai ciri-ciri mana yang menghantar maklumat kepada Apple, maklumat apa yang dihantar dan bagaimana maklumat tersebut mungkin digunakan, apabila anda menghidupkan atau menggunakan ciri-ciri ini, atau dengan melawati <a href="https://www.apple.com/privacy/">https://www.apple.com/privacy/</a>. Pada sepanjang masa, maklumat anda akan dikendalikan mengikut Dasar Privasi Apple, yang boleh dilihat di: <a href="https://www.apple.com/legal/privacy/">https://www.apple.com/legal/privacy/</a>.</p>
<p class="p2"><br></p>
<p class="p1"><b>4. Perkhidmatan-Perkhidmatan dan Bahan-Bahan Pihak Ketiga.</b></p>
<p class="p1">A. Perisian Apple tersebut mungkin membolehkan akses kepada iTunes Store Apple dan perkhidmatan-perkhidmatan serta laman-laman web lain Apple dan pihak ketiga (secara kolektif dan individu, “Perkhidmatan”). Perkhidmatan sebegitu mungkin tidak tersedia dalam semua bahasa atau di semua negara. Penggunaan Perkhidmatan tersebut memerlukan akses Internet dan penggunaan Perkhidmatan tertentu mungkin memerlukan Apple ID, mungkin memerlukan anda menerima terma-terma tambahan dan mungkin tertakluk kepada yuran-yuran tambahan. Dengan menggunakan perisian ini berkaitan dengan suatu Apple ID, atau Perkhidmatan Apple yang lain, anda bersetuju dengan terma-terma perkhidmatan yang terpakai untuk Perkhidmatan tersebut, termasuk tanpa had Terma-Terma dan Syarat-Syarat Apple Music yang anda boleh akses dan rujuk di <a href="https://www.apple.com/legal/internet-services/itunes/">https://www.apple.com/legal/internet-services/itunes/</a>.</p>
<p class="p2"><br></p>
<p class="p1">B. Anda memahami bahawa dengan menggunakan mana-mana Perkhidmatan, anda boleh berhadapan dengan kandungan yang berkemungkinan menjelikkan, tidak senonoh, atau tidak menyenangkan, yang kandungannya mungkin atau tidak mungkin dikenalpastikan sebagai bahasa kasar yang tidak menyenangkan, dan bahawa hasil sebarang carian mungkin secara automatik dan secara tidak sengaja menjanakan pautan-pautan atau rujukan-rujukan kepada bahan yang tidak menyenangkan.<span class="Apple-converted-space">  </span>Walaubagaimanapun, anda bersetuju untuk menggunakan Perkhidmatan tersebut atas risiko anda sendiri dan bahawa Apple, pihak-pihak berkaitannya, ejen-ejennya, prinsipal-prinsipalnya, atau pemberi-pemberi lesennya tidak akan bertanggungjawab terhadap anda untuk kandungan yang mungkin menjelikkan, tidak senonoh atau tidak menyenangkan.</p>
<p class="p2"><br></p>
<p class="p1">C. Perkhidmatan tertentu mungkin mempamerkan, termasuk atau menyediakan kandungan, data, maklumat, aplikasi-aplikasi atau bahan-bahan daripada pihak ketiga (“Bahan Pihak Ketiga”) atau menyediakan pautan-pautan kepada laman-laman web pihak ketiga tertentu. Dengan menggunakan Perkhidmatan tersebut, anda mengakui dan bersetuju bahawa Apple tidak bertanggungjawab untuk memeriksa atau menilai kandungan, ketepatan, kelengkapan, kekinian, kesahihan, pematuhan hakcipta, kesahan, kesopanan, kualiti atau mana-mana aspek Bahan Pihak Ketiga atau laman-laman web sedemikian. Apple, kakitangannya, pihak-pihak berkaitannya dan anak-anak syarikatnya tidak akan menjamin atau menyokong dan tidak menerima dan tidak akan mempunyai sebarang liabiliti atau tanggungjawab kepada anda atau sesiapa orang lain untuk sebarang Perkhidmatan pihak ketiga, Bahan Pihak Ketiga atau laman-laman web, atau untuk sebarang bahan, produk, atau perkhidmatan pihak ketiga. Bahan Pihak Ketiga dan pautan-pautan kepada laman-laman web lain adalah disediakan hanya untuk kesenangan anda.</p>
<p class="p2"><br></p>
<p class="p1">D. Setakat mana yang anda memuat naik sebarang kandungan dengan menggunakan Perkhidmatan tersebut, anda mewakili bahawa anda memiliki kesemua hak dalam, atau mempunyai kebenaran atau selainnya dibenarkan di sisi undang-undang untuk memuat naik kandungan sedemikian dan bahawa kandungan sedemikian tidak melanggar mana-mana terma perkhidmatan yang terpakai kepada Perkhidmatan tersebut. Anda bersetuju bahawa Perkhidmatan tersebut mengandungi kandungan, maklumat dan bahan proprietari yang dimiliki oleh Apple, pemilik laman dan/atau pemberi-pemberi lesen mereka, dan dilindungi oleh undang-undang harta intelek dan undang-undang lain yang terpakai, termasuk tetapi tidak terhad kepada hak cipta. Anda bersetuju bahawa anda tidak akan mengguna kandungan, maklumat atau bahan-bahan proprietari sedemikian melainkan untuk penggunaan Perkhidmatan tersebut yang dibenarkan, atau dalam sebarang cara yang bercanggah dengan terma-terma Lesen ini atau yang melanggar sebarang hak harta intelek pihak ketiga atau Apple. Kesemua bahagian Perkhidmatan tersebut tidak boleh dihasilkan semula dalam sebarang bentuk atau dalam sebarang cara. Anda bersetuju untuk tidak mengubahsuai, menyewa, memajak, menjual, mengedar, atau mencipta karya-karya terbitan berdasarkan Perkhidmatan tersebut, dalam sebarang cara, dan anda tidak boleh mengeksploit Perkhidmatan tersebut dalam sebarang cara yang tidak dibenarkan, termasuk tetapi tidak terhad kepada, menggunakan Perkhidmatan tersebut untuk menghantar sebarang virus komputer, cecacing (worm), kuda Troy (Trojan horse) atau perisian hasad (malware) lain, atau dengan menceroboh atau membebani kapasiti rangkaian. Anda selanjutnya bersetuju untuk tidak menggunakan Perkhidmatan tersebut dalam sebarang cara yang menganggu, menyalahguna, menghendap, mengancam, memfitnah atau selainnya melanggar atau mencabul hak-hak mana-mana pihak lain, dan bahawa Apple tidak dalam sebarang cara bertanggungjawab untuk sebarang penggunaan sebegitu oleh anda, atau untuk sebarang mesej atau penyampaian bersifat kacau, ancaman, fitnah, menjelikkan, atau mesej-mesej atau penyampaian-penyampaian yang melanggar atau menyalahi undang-undang yang anda mungkin terima sebagai akibat mengguna mana-mana Perkhidmatan tersebut.</p>
<p class="p2"><br></p>
<p class="p1">E. Selanjutnya, Perkhidmatan dan Bahan Pihak Ketiga yang mungkin diakses, dipautkan kepada atau dipamerkan pada peranti anda tidak tersedia dalam semua bahasa atau semua negara atau rantau. Apple tidak membuat representasi bahawa Perkhidmatan dan Bahan Pihak Ketiga sedemikian adalah bersesuaian atau tersedia ada untuk digunakan di mana-mana lokasi tertentu. Setakat mana anda memilih untuk menggunakan atau mengakses Perkhidmatan dan Bahan Pihak Ketiga sedemikian, anda berbuat demikian di atas inisiatif anda sendiri dan anda bertanggungjawab untuk pematuhan dengan undang-undang terpakai, termasuk tetapi tidak terhad kepada undang-undang tempatan dan undang-undang privasi dan pengumpulan data. Apple dan pemberi-pemberi lesennya menyimpan hak untuk mengubahkan, menggantungkan, mengalihkan, atau melumpuhkan akses kepada mana-mana Perkhidmatan pada bila-bila masa tanpa notis. Dalam apa jua keadaan, Apple tidak akan bertanggungjawab untuk pengalihan atau pelumpuhan akses kepada mana-mana Perkhidmatan sedemikian. Apple juga boleh mengehadkan penggunaan atau akses kepada Perkhidmatan tertentu, dalam sebarang kes dan tanpa notis atau liabiliti.</p>
<p class="p2"><br></p>
<p class="p1"><b>5. Penamatan. Lesen ini adalah efektif sehingga ditamatkan.</b> Hak-hak anda di bawah Lesen ini akan ditamatkan secara automatik atau selainnya terhenti menjadi efektif tanpa notis daripada Apple sekiranya anda gagal untuk mematuhi mana-mana terma Lesen ini. Sebaik sahaja Lesen ini tamat, anda mesti hentikan semua penggunaan Perisian Apple tersebut dan musnahkan semua salinan Perisian Apple tersebut, sama ada salinan penuh atau separa. Seksyen-seksyen 2D, 3, 4, 5, 6, 7, 8, 10 dan 11 Lesen ini akan terus berkuatkuasa selepas sebarang penamatan sedemikian.</p>
<p class="p2"><br></p>
<p class="p1"><b>6. Penolakan Tuntutan Waranti-waranti.</b></p>
<p class="p1">A. Seandaianya anda adalah seorang pelanggan yang merupakan seorang pengguna (seseorang yang menggunakan perisian Perisian Apple tersebut di luar bidang perdagangan, perniagaan atau profesion anda), anda mungkin mempunyai hak-hak dari segi undang-undang dalam negara di mana anda menetap yang melarang had-had berikut daripada terpakai terhadap anda, dan di mana ia dilarang, ia tidak akan terpakai terhadap anda. Untuk mengetahui lebih lanjut tentang hak-hak pengguna, anda seharusnya menghubungi suatu organisasi penasihat pengguna tempatan.</p>
<p class="p2"><br></p>
<p class="p1">B.<span class="Apple-converted-space">    </span>ANDA MENGAKUI DAN BERSETUJU SECARA NYATA BAHAWA, SETAKAT YANG DIBENARKAN OLEH UNDANG-UNDANG TERPAKAI, RISIKO PENGGUNAAN PERISIAN APPLE TERSEBUT DAN SEBARANG PERKHIDMATAN YANG DIJALANKAN OLEH ATAU DIAKSES MELALUI PERISIAN APPLE TERSEBUT TERLETAK SECARA KESELURUHANNYA DI ATAS ANDA SENDIRI DAN BAHAWA SEGALA RISIKO BERKENAAN KEPUASAN KUALITI, PRESTASI, KETEPATAN, DAN USAHA ADALAH DI PIHAK ANDA.</p>
<p class="p2"><br></p>
<p class="p1">C.<span class="Apple-converted-space">    </span>SETAKAT MAKSIMUM YANG DIBENARKAN OLEH UNDANG-UNDANG TERPAKAI, PERISIAN APPLE DAN PERKHIDMATAN TERSEBUT ADALAH DISEDIAKAN “SEPERTI DIDAPATI” (AS IS) DAN “SEPERTI TERSEDIA” (AS AVAILABLE), DENGAN SEGALA KEROSAKAN DAN TANPA WARANTI APA JENIS SEKALIPUN, DAN APPLE SERTA PEMBERI-PEMBERI LESEN APPLE (DIRUJUK SECARA KOLEKTIF SEBAGAI “APPLE” UNTUK TUJUAN-TUJUAN SEKSYEN-SEKSYEN 6 DAN 7) DENGAN INI MENOLAK TUNTUT SEMUA WARANTI DAN SYARAT BERKENAAN DENGAN PERISIAN APPLE DAN PERKHIDMATAN TERSEBUT, SAMA ADA SECARA NYATA, TERSIRAT, ATAU STATUTORI, TERMASUK, TETAPI TIDAK TERHAD KEPADA, WARANTI-WARANTI TERSIRAT ATAU SYARAT-SYARAT KEBOLEHDAGANGAN, KEPUASAN KUALITI, KESESUAIAN UNTUK MANA-MANA TUJUAN TERTENTU, KETEPATAN, KEPUASAN HAK PENGGUNAAN SECARA AMAN, DAN KETIADAAN PELANGGARAN HAK-HAK PIHAK KETIGA.</p>
<p class="p2"><br></p>
<p class="p1">D.<span class="Apple-converted-space">    </span>APPLE TIDAK MENJAMIN BAHAWA TIDAK AKAN ADA SEBARANG GANGGUAN TERHADAP PENGGUNAAN PERISIAN APPLE DAN PERKHIDMATAN TERSEBUT OLEH ANDA, BAHAWA FUNGSI-FUNGSI YANG TERKANDUNG DI DALAM ATAU PERKHIDMATAN YANG DILAKUKAN ATAU DISEDIAKAN OLEH PERISIAN APPLE TERSEBUT AKAN MEMENUHI KEPERLUAN-KEPERLUAN ANDA, BAHAWA PENGOPERASIAN PERISIAN APPLE DAN PERKHIDMATAN TERSEBUT TIDAK AKAN DIGANGGU ATAU BEBAS DARIPADA KEROSAKAN, BAHAWA SEBARANG PERKHIDMATAN AKAN TERUS TERSEDIA, BAHAWA KECACATAN DALAM PERISIAN ATAU PERKHIDMATAN APPLE TERSEBUT AKAN DIPERBETULKAN, ATAU BAHAWA PERISIAN APPLE TERSEBUT AKAN SERASI ATAU BERFUNGSI DENGAN MANA-MANA PERISIAN PIHAK KETIGA, APLIKASI-APLIKASI ATAU PERKHIDMATAN-PERKHIDMATAN PIHAK KETIGA. PEMASANGAN PERISIAN INI MUNGKIN AKAN MENJEJASKAN KEBOLEHGUNAAN PERISIAN PIHAK KETIGA, APLIKASI-APLIKASI, ATAU PERKHIDMATAN-PERKHIDMATAN PIHAK KETIGA.</p>
<p class="p2"><br></p>
<p class="p1">E.<span class="Apple-converted-space">    </span>ANDA SELANJUTNYA MENGAKUI BAHAWA PERISIAN APPLE DAN PERKHIDMATAN TERSEBUT TIDAK DINIATKAN ATAU BERSESUAIAN UNTUK DIGUNAKAN DALAM SITUASI ATAU PERSEKITARAN DI MANA KEGAGALAN ATAU KELEWATAN MASA, ATAU KESALAHAN ATAU KETIDAKTEPATAN DALAM KANDUNGAN, DATA, ATAU MAKLUMAT YANG DISEDIAKAN OLEH PERISIAN APPLE ATAU PERKHIDMATAN TERSEBUT BOLEH MENYEBABKAN MAUT, KECEDERAAN DIRI, ATAU KEROSAKAN FIZIKAL ATAU ALAM SEKITAR YANG TERUK, TERMASUK TANPA HAD, PENGOPERASIAN KEMUDAHAN NUKLEAR, SISTEM-SISTEM TUNJUK ARAH ATAU KOMUNIKASI PESAWAT, PENGAWALAN TRAFIK UDARA, SISTEM-SISTEM SOKONGAN HIDUP, ATAU SISTEM-SISTEM SENJATA.</p>
<p class="p2"><br></p>
<p class="p1">F.<span class="Apple-converted-space">    </span>TIADA MAKLUMAT LISAN ATAU BERTULIS ATAU MAKLUMAN YANG DIBERIKAN OLEH APPLE ATAU MANA-MANA WAKIL SAH APPLE AKAN MEWUJUDKAN SUATU WARANTI. SEKIRANYA PERISIAN APPLE ATAU PERKHIDMATAN TERSEBUT TERBUKTI ROSAK, ANDA BERSETUJU UNTUK MENANGGUNG SEGALA KOS PERKHIDMATAN, PEMBAIKAN, ATAU PEMBETULAN YANG DIPERLUKAN. SESETENGAH BIDANG KUASA TIDAK MEMBENARKAN PENOLAKAN TUNTUTAN HAK-HAK WARANTI TERSIRAT ATAU PENGEHADAN KE ATAS HAK-HAK STATUTORI SESEORANG PENGGUNA YANG TERPAKAI, OLEH YANG DEMIKIAN, PENOLAKAN DAN HAD-HAD TERSEBUT MUNGKIN TIDAK TERPAKAI TERHADAP ANDA.</p>
<p class="p2"><br></p>
<p class="p1"><b>7. Pembatasan Liabiliti.</b> SETAKAT MANA IANYA TIDAK DILARANG OLEH UNDANG-UNDANG TERPAKAI, APPLE DALAM APA JUA KEADAAN TIDAK AKAN MENANGGUNG LIABILITI UNTUK KECEDERAAN DIRI, ATAU SEBARANG GANTI RUGI SAMPINGAN, KHAS, TIDAK LANGSUNG, ATAU LANJUTAN, TERMASUK TANPA HAD, GANTIRUGI UNTUK KEHILANGAN KEUNTUNGAN, KEROSAKAN ATAU KEHILANGAN DATA, KEGAGALAN UNTUK MENGHANTAR ATAU MENERIMA SEBARANG DATA ATAU MAKLUMAT, GANGGUAN PERNIAGAAN, ATAU SEBARANG GANTI RUGI ATAU KERUGIAN KOMERSIAL LAIN, YANG TIMBUL DARIPADA ATAU BERKENAAN DENGAN PENGGUNAAN ANDA ATAU KETIDAKUPAYAAN ANDA UNTUK MENGGUNAKAN PERISIAN APPLE DAN PERKHIDMATAN TERSEBUT ATAU SEBARANG PERISIAN ATAU APLIKASI PIHAK KETIGA BERHUBUNGAN DENGAN PERISIAN APPLE ATAU PERKHIDMATAN TERSEBUT, UNTUK APA SEBAB SEKALIPUN, TANPA MENGHIRAUKAN TEORI LIABILITI (KONTRAK, TORT, ATAU SELAINNYA) DAN WALAUPUN JIKA APPLE TELAH DIMAKLUMKAN TENTANG KEMUNGKINAN GANTIRUGI TERSEBUT. SESETENGAH BIDANG KUASA TIDAK MEMBENARKAN PENGECUALIAN ATAU PEMBATASAN LIABILITI UNTUK KECEDERAAN DIRI, ATAU UNTUK GANTIRUGI SAMPINGAN ATAU LANJUTAN, OLEH YANG DEMIKIAN, PEMBATASAN INI MUNGKIN TIDAK TERPAKAI TERHADAP ANDA. Dalam apa jua keadaan, jumlah liabiliti Apple kepada anda secara keseluruhannya untuk semua gantirugi (melainkan sepertimana yang diperuntukkan dalam undang-undang berkenaan kes-kes yang melibatkan kecederaan diri) tidak akan melebihi amaun lima puluh dollar ($50.00). Had-had yang tersebut di atas akan terpakai walaupun sekiranya remedi yang dinyatakan di atas gagal akan tujuan utamanya.</p>
<p class="p2"><br></p>
<p class="p1"><b>8. Pengawalan Ekspot.</b> Anda tidak boleh mengguna atau selainnya mengekspot atau ekspot semula Perisian Apple tersebut kecuali sebagaimana yang dibenarkan oleh undang-undang Amerika Syarikat dan undang-undang dalam bidang(-bidang kuasa) di mana Perisian Apple tersebut diperoleh. Khususnya, tetapi tanpa had, Perisian Apple tersebut tidak boleh diekspot atau diekspotkan semula (a) ke dalam mana-mana negara yang dilarang untuk berdagang dengan Amerika Syarikat atau (b) kepada sesiapa yang tersenarai dalam Senarai Warganegara Ditentukan Khas (“Specially Designated Nationals”) oleh Jabatan Perbendaharaan Amerika Syarikat atau Senarai Orang Terhalang atau Senarai Entiti Terhalang (“Denied Person’s List or Entity List”) Jabatan Perdagangan Amerika Syarikat atau mana-mana senarai pihak terlarang lain. Dengan menggunakan Perisian Apple tersebut, anda mewakilkan dan menjamin bahawa anda tidak berada dalam mana-mana negara sedemikian atau mana-mana senarai sebegitu. Anda juga bersetuju bahawa anda tidak akan mengguna Perisian Apple tersebut untuk apa-apa tujuan yang dilarang oleh undang-undang Amerika Syarikat, termasuk tanpa had, pembangunan, reka cipta, penghasilan atau pengeluaran senjata-senjata peluru berpandu atau senjata-senjata nuklear, kimia atau biologi.</p>
<p class="p2"><br></p>
<p class="p1"><b>9. Pengguna-pengguna Akhir Kerajaan. </b>Perisian Apple tersebut dan dokumentasi berkaitan adalah “Item Komersial” sepertimana terma tersebut didefinisikan dalam 48 C.F.R.§2.101, yang terdiri daripada “Perisian Komputer Komersial” dan “Dokumentasi Perisian Komputer Komersial” sepertimana terma-terma tersebut adalah digunakan di dalam 48 C.F.R. §12.212 atau 48 C.F.R. §227.7202, yang mana terpakai. Selaras dengan dengan 48 C.F.R. §12.212 atau 48 C.F.R. §227.7202-1 hingga 227.7202-4, yang mana terpakai, Perisian Komputer Komersial dan Dokumentasi Perisian Komputer Komersial adalah dilesenkan kepada pengguna-pengguna akhir kerajaan Amerika Syarikat (a) hanya sebagai Item Komersial dan (b) hanya dengan hak-hak tersebut seperti yang diberikan kepada semua pengguna akhir lain selaras dengan terma-terma dan syarat-syarat yang dinyatakan di sini. Hak-hak yang tidak diterbitkan disimpan di bawah undang-undang hak cipta Amerika Syarikat.</p>
<p class="p2"><br></p>
<p class="p1"><b>10. Undang-undang Pengawalan dan Kebolehasingan. </b>Lesen ini akan ditadbir dan ditafsirkan mengikut undang-undang Negeri California, tidak termasuk prinsip-prinsip konflik undang-undang negerinya. Lesen ini tidak akan ditadbir oleh Konvensyen Pertubuhan Bangsa-bangsa Bersatu berkenaan Kontrak untuk Jualan Barangan Antarabangsa, yang pemakaiannya dikecualikan secara nyata. Sekiranya anda adalah seorang pengguna yang menetap di United Kingdom, Lesen ini akan ditadbir oleh undang-undang dalam bidang kuasa tempat kediaman anda. Sekiranya untuk sebarang alasan mahkamah yang mempunyai bidang kuasa kompeten mendapati mana-mana peruntukan, atau sebahagian daripadanya, tidak boleh dikuatkuasakan, baki bahagian Lesen ini akan terus berkuatkuasa dan berkesan penuh.</p>
<p class="p2"><br></p>
<p class="p1"><b>11. Perjanjian Lengkap; Bahasa Terpakai. </b>Lesen ini membentuk perjanjian keseluruhan di antara anda dan Apple berkenaan dengan Perisian Apple tersebut dan menggantikan segala persefahaman sebelum ini atau semasa berkenaan perkara sedemikian. Tiada pindaan atau perubahan kepada Lesen ini akan megikat melainkan ia dibuat secara bertulis dan ditandantangani oleh Apple. Sebarang terjemahan Lesen ini adalah dibuat untuk keperluan tempatan dan dalam keadaan berlakunya pertikaian di antara versi Inggeris dengan versi-versi bukan Inggeris, versi Inggeris Lesen ini akan berkuatkuasa dan terpakai, setakat yang tidak dilarang oleh undang-undang tempatan di bidang kuasa anda.</p>
<p class="p2"><br></p>
<p class="p1"><b>12. Perakuan-perakuan Pihak Ketiga. </b>Sebahagian daripada Perisian Apple tersebut mungkin menggunakan atau termasuk perisian pihak ketiga dan bahan lain yang terpelihara oleh hak cipta. Perakuan-perakuan, terma-terma pelesenan dan penolakan-penolakan tuntutan untuk bahan sedemikian adalah terkandung di dalam dokumentasi elektronik untuk Perisian Apple tersebut, dan penggunaan bahan sedemikian oleh anda adalah tertakluk kepada terma-terma masing-masing.</p>
<p class="p2"><br></p>
<p class="p1">EA1376</p>
<p class="p1">2/5/2016</p>
</body>
</html>
