<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="1671.6">
  <style type="text/css">
    p.p1 {margin: 0.0px 10.0px 0.0px 10.0px; font: 14.0px 'Roboto'}
	p.p3 {margin: 0.0px 10.0px 0.0px 10.0px; font: 15.0px 'Roboto'; color:#FA233B}
    p.p2 {margin: 0.0px 10.0px 0.0px 10.0px; font: 14.0px 'Roboto'; min-height: 14.0px}
    span.s1 {text-decoration: underline}
  </style>
</head>
<body>
<p class="p2"><b></b><br></p>
<p class="p3"><b>APPLE INC.</b></p>
<p class="p1"><b>ΣΥΜΒΑΣΗ ΑΔΕΙΑΣ ΧΡΗΣΗΣ ΛΟΓΙΣΜΙΚΟΥ ΓΙΑ ΤΟ APPLE MUSIC</b></p>
<p class="p2"><b></b><br></p>
<p class="p1"><b>ΔΙΑΒΑΣΤΕ ΠΡΟΣΕΚΤΙΚΑ ΤΗΝ ΠΑΡΟΥΣΑ ΑΔΕΙΑ ΧΡΗΣΗΣ ΛΟΓΙΣΜΙΚΟΥ («ΑΔΕΙΑ ΧΡΗΣΗΣ») ΠΡΙΝ ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ APPLE. ΑΝ ΕΠΙΛΕΞΕΤΕ «ΑΠΟΔΟΧΗ», ΣΥΜΦΩΝΕΙΤΕ ΟΤΙ ΔΕΣΜΕΥΕΣΤΕ ΑΠΟ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ. ΑΝ ΔΕΝ ΣΥΜΦΩΝΕΙΤΕ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ, ΕΠΙΛΕΞΤΕ «ΑΠΟΡΡΙΨΗ».</b></p>
<p class="p2"><b></b><br></p>
<p class="p1"><b>ΣΗΜΑΝΤΙΚΗ ΣΗΜΕΙΩΣΗ: Στον βαθμό που το παρόν λογισμικό μπορεί να χρησιμοποιηθεί για την αναπαραγωγή, τροποποίηση, δημοσίευση και διανομή υλικού, η άδεια χρήσης του σας παραχωρείται μόνο για την αναπαραγωγή, τροποποίηση, δημοσίευση και διανομή υλικού που δεν προστατεύεται από πνευματικά δικαιώματα, υλικού για το οποίο κατέχετε τα πνευματικά δικαιώματα ή υλικού για το οποίο είστε εξουσιοδοτημένοι ή έχετε εκ του νόμου την άδεια να αναπαραγάγετε, τροποποιήσετε, δημοσιεύσετε ή διανείμετε. Εάν δεν είστε σίγουροι σχετικά με το δικαίωμά σας να αντιγράψετε, τροποποιήσετε, δημοσιεύσετε ή διανείμετε οποιοδήποτε υλικό, πρέπει να επικοινωνήσετε με τον νομικό σας σύμβουλο.</b></p>
<p class="p2"><b></b><br></p>
<p class="p1"><b>1. Γενικά.</b></p>
<p class="p1">Α. Το λογισμικό Apple και οποιοδήποτε λογισμικό, πληροφοριακό υλικό, διασυνδέσεις, γραμματοσειρές, περιεχόμενο και δεδομένα τρίτου μέρους που συνοδεύουν την παρούσα Άδεια, είτε σε μνήμη μόνο για ανάγνωση ή σε οποιοδήποτε άλλο μέσο ή οποιαδήποτε άλλη μορφή (συλλογικά το «Λογισμικό Apple») παρέχονται, και δεν πωλούνται, σε εσάς με άδεια από την Apple Inc. («Apple») για χρήση μόνο υπό τους όρους της παρούσας Άδειας Χρήσης. Η Apple και/ή οι δικαιοπάροχοί της διατηρούν την κυριότητα του Λογισμικού Apple και επιφυλάσσονται όλων των δικαιωμάτων που δεν σας παραχωρούνται ρητώς.</p>
<p class="p2"><br></p>
<p class="p1">Β. Η Apple, κατά τη διακριτική της ευχέρεια, μπορεί να καταστήσει διαθέσιμες μελλοντικές αναβαθμίσεις ή ενημερώσεις του Λογισμικού Apple για το λειτουργικό σας σύστημα. Οι αναβαθμίσεις και οι ενημερώσεις Λογισμικού Apple, αν διατίθενται, δεν είναι απαραίτητο να περιλαμβάνουν όλες τις υπάρχουσες δυνατότητες λογισμικού ή νέες δυνατότητες που δημοσιεύει η Apple για νεότερες εκδόσεις του λειτουργικού συστήματος ή άλλα λειτουργικά συστήματα. Οι όροι της παρούσας Άδειας χρήσης θα διέπουν οποιεσδήποτε αναβαθμίσεις ή ενημερώσεις που παρέχονται από την Apple για το προϊόν αρχικού Λογισμικού Apple, εκτός αν μια τέτοια αναβάθμιση ή ενημέρωση συνοδεύεται από ξεχωριστή άδεια, στην οποία περίπτωση συμφωνείτε ότι αυτή η αναβάθμιση ή ενημέρωση θα διέπεται από τους όρους της συγκεκριμένης άδειας</p>
<p class="p2"><br></p>
<p class="p1"><b>2. Επιτρεπόμενες χρήσεις και περιορισμοί της Άδειας χρήσης.</b></p>
<p class="p1">A. <span class="s1">Άδεια χρήσης.</span> Σύμφωνα με τους όρους και τις προϋποθέσεις της παρούσας Άδειας χρήσης, σας παραχωρείται περιορισμένη, μη μεταβιβάσιμη, μη αποκλειστική άδεια να εγκαταστήσετε και να χρησιμοποιείτε ένα αντίγραφο του Λογισμικού Apple σε οποιαδήποτε συμβατή συσκευή Android που κατέχετε ή είναι στον έλεγχό σας κατά τη διάρκεια ισχύος της παρούσας Άδειας χρήσης. Δεν επιτρέπεται να διανείμετε ή να διαθέσετε το Λογισμικό Apple μέσω δικτύου όπου θα μπορούσε να χρησιμοποιηθεί σε πολλές συσκευές ταυτόχρονα. Απαγορεύεται η ενοικίαση, η εκμίσθωση, ο δανεισμός, η πώληση, η αναδιανομή ή η επινοικίαση του Λογισμικού Apple.</p>
<p class="p2"><br></p>
<p class="p1">Β. <span class="s1">Απαιτήσεις συστήματος.</span> Το Λογισμικό Apple υποστηρίζεται μόνο σε υλισμικό και λογισμικό λειτουργικού συστήματος που είναι συμβατά με Android και πληρούν τις καθορισμένες απαιτήσεις συστήματος όπως υποδεικνύονται από την Apple.</p>
<p class="p2"><br></p>
<p class="p1">Γ. <span class="s1">Περιεχόμενο.</span> Το Λογισμικό Apple μπορεί να χρησιμοποιηθεί για την αναπαραγωγή υλικού εφόσον αυτή η χρήση περιορίζεται στην αναπαραγωγή υλικού που δεν προστατεύεται από πνευματικά δικαιώματα, υλικού για το οποίο κατέχετε πνευματικά δικαιώματα ή υλικού που είστε εξουσιοδοτημένοι ή έχετε εκ του νόμου την άδεια να αναπαράγετε. Τα δικαιώματα πνευματικής ιδιοκτησίας και τίτλων κάθε περιεχομένου που εμφανίζεται, αποθηκεύεται ή προσπελάζεται μέσω της συσκευής Android σας ανήκουν στον αντίστοιχο κάτοχο περιεχομένου. Το εν λόγω περιεχόμενο μπορεί να προστατεύεται από πνευματικά δικαιώματα ή άλλους νόμους και συνθήκες περί πνευματικής ιδιοκτησίας, και μπορεί να υπόκειται στους όρους χρήσης του τρίτου μέρους που παρέχει το εν λόγω περιεχόμενο. Εκτός αν προβλέπεται άλλως στο παρόν, η παρούσα Άδεια χρήσης δεν σας παραχωρεί δικαιώματα χρήσης τέτοιου περιεχομένου ούτε σας εγγυάται ότι το εν λόγω περιεχόμενο θα συνεχίσει να είναι διαθέσιμο σε εσάς.</p>
<p class="p2"><br></p>
<p class="p1">Δ. <span class="s1">Μη ανάστροφη μηχανίκευση.</span> Δεν σας επιτρέπεται και συμφωνείτε να μην προβείτε σε καμία από τις παρακάτω ενέργειες ούτε να παρέχετε σε άλλους τη δυνατότητα να προβούν σε αυτές: αντιγραφή (εκτός αν επιτρέπεται ρητώς βάσει της παρούσας Άδειας χρήσης), αποσυμπίληση, ανάστροφη μηχανίκευση, ανακατασκευή, απόπειρα ανάκτησης του πηγαίου κώδικα, αποκρυπτογράφηση, τροποποίηση, ή δημιουργία παραγώγων έργων του Λογισμικού Apple ή οποιουδήποτε μέρους αυτού (εκτός αν, και στον βαθμό που, οποιοσδήποτε από τους ανωτέρω περιορισμούς απαγορεύεται από το εφαρμοστέο δίκαιο ή στον βαθμό που τυχόν επιτρέπεται από τους όρους αδειοδότησης που διέπει τη χρήση στοιχείων ανοικτού κώδικα που μπορεί να περιλαμβάνονται στο Λογισμικό Apple).</p>
<p class="p2"><br></p>
<p class="p1">Ε. <span class="s1">Συμμόρφωση με νομοθεσίες. Δεδομένα κινητού δικτύου</span>. Συμφωνείτε να χρησιμοποιείτε το Λογισμικό και τις Υπηρεσίες Apple (όπως ορίζονται στην Ενότητα 5 παρακάτω) σύμφωνα με όλες τις ισχύουσες νομοθεσίες, συμπεριλαμβανομένων των τοπικών νομοθεσιών της χώρας ή της περιοχής στην οποία κατοικείτε ή στην οποία λαμβάνετε ή χρησιμοποιείτε το Λογισμικό και τις Υπηρεσίες Apple. Κάποιες δυνατότητες του Λογισμικού και των Υπηρεσιών Apple μπορεί να μην είναι διαθέσιμες σε όλες τις γλώσσες ή περιοχές. Επίσης, κάποιες δυνατότητες μπορεί να διαφέρουν ανά περιοχή. Επιπλέον, αναγνωρίζετε ότι κάποιες δυνατότητες και Υπηρεσίες του Λογισμικού Apple μεταδίδουν δεδομένα και συνεπώς μπορεί να υπάρχουν χρεώσεις βάσει του προγράμματος δεδομένων σας, και ότι είστε αποκλειστικά υπεύθυνοι για τυχόν τέτοιες χρεώσεις. Μπορείτε να ελέγξετε αν θέλετε να χρησιμοποιήσετε σύνδεση Wi-Fi ή κινητού δικτύου στις Ρυθμίσεις του Λογισμικού Apple.</p>
<p class="p2"><br></p>
<p class="p1">ΣΤ. <span class="s1">Αυτόματες ενημερώσεις.</span> Αν επιλέξετε να επιτρέψετε τις αυτόματες ενημερώσεις εφαρμογών, η συσκευή σας θα εκτελεί περιοδικά ελέγχους για ενημερώσεις και αναβαθμίσεις για το Λογισμικό Apple και, αν διατίθεται ενημέρωση ή αναβάθμιση, θα πραγματοποιείται αυτόματη λήψη και εγκατάσταση της ενημέρωσης ή της αναβάθμισης στη συσκευή σας και, αν απαιτείται, στις περιφερειακές συσκευές σας. Μπορείτε να απενεργοποιήσετε εντελώς τις αυτόματες ενημερώσεις εφαρμογών ανά πάσα στιγμή αλλάζοντας τις ρυθμίσεις αυτόματης ενημέρωσης εφαρμογών στις ρυθμίσεις του Google Play.</p>
<p class="p2"><br></p>
<p class="p1"><b>3. Συναίνεση για τη χρήση δεδομένων. </b>Για περισσότερες λεπτομέρειες σχετικά με το ποιες δυνατότητες στέλνουν πληροφορίες στην Apple, τι είδους πληροφορίες στέλνουν και πώς αυτές χρησιμοποιούνται, όταν ενεργοποιείτε ή χρησιμοποιείτε τις συγκεκριμένες δυνατότητες, μεταβείτε στη διεύθυνση <a href="https://www.apple.com/privacy/">https://www.apple.com/privacy/</a>. Ο χειρισμός των πληροφοριών σας πραγματοποιείται σύμφωνα με την Πολιτική απορρήτου της Apple, την οποία μπορείτε να βρείτε στη διεύθυνση <a href="https://www.apple.com/legal/privacy/">https://www.apple.com/legal/privacy/</a>.</p>
<p class="p2"><br></p>
<p class="p1"><b>4. Υπηρεσίες και Υλικό Τρίτων.</b></p>
<p class="p1">Α. Το Λογισμικό Apple μπορεί να επιτρέπει την πρόσβαση στο iTunes Store της Apple, καθώς και σε άλλες υπηρεσίες και ιστότοπους της Apple και τρίτων (συλλογικά και ξεχωριστά αναφέρονται ως «Υπηρεσίες»). Η χρήση αυτού του λογισμικού σε σχέση με ένα Apple ID ή άλλη Υπηρεσία Apple, συνεπάγεται την από μέρους σας αποδοχή των ισχυόντων όρων υπηρεσίας για τη συγκεκριμένη Υπηρεσία, συμπεριλαμβανομένων, χωρίς περιορισμό, των Όρων και προϋποθέσεων του Apple Music, τους οποίους μπορείτε να βρείτε και να διαβάσετε στη διεύθυνση <a href="https://www.apple.com/legal/internet-services/itunes/">https://www.apple.com/legal/internet-services/itunes/</a>.</p>
<p class="p2"><br></p>
<p class="p1">B. Αντιλαμβάνεστε ότι κατά τη χρήση οποιωνδήποτε από τις Υπηρεσίες ενδέχεται να συναντήσετε περιεχόμενο που θα μπορούσε να κριθεί προσβλητικό, άσεμνο ή ανάρμοστο, το οποίο ενδέχεται να έχει ή να μην έχει σημανθεί ότι περιέχει άσεμνο λεξιλόγιο, και ότι τα αποτελέσματα οποιασδήποτε αναζήτησης ενδέχεται να παράγουν αυτόματα και ακουσίως συνδέσμους ή αναφορές σε ανάρμοστο υλικό.<span class="Apple-converted-space"> </span></p>
<p class="p2"><br></p>
<p class="p1">Γ. Ορισμένες Υπηρεσίες ενδέχεται να παρουσιάζουν, να περιλαμβάνουν ή να καθιστούν διαθέσιμο περιεχόμενο, δεδομένα, πληροφορίες, εφαρμογές και υλικό από τρίτους («Υλικό τρίτων») ή να παρέχουν συνδέσμους προς ορισμένους ιστότοπους τρίτων. Χρησιμοποιώντας τις Υπηρεσίες, αναγνωρίζετε και αποδέχεστε ότι η Apple δεν έχει την ευθύνη να εξετάζει ή να αξιολογεί το περιεχόμενο, την ακρίβεια, την πληρότητα, την επικαιρότητα, την εγκυρότητα, τη συμμόρφωση με τους κανόνες πνευματικής ιδιοκτησίας, τη νομιμότητα, τη σεμνότητα, την ποιότητα ή οποιαδήποτε άλλη πλευρά αυτού του Υλικού τρίτων ή των ιστότοπων τρίτων. Η Apple, τα στελέχη της, οι συνδεδεμένες επιχειρήσεις και οι θυγατρικές της δεν εγγυώνται ούτε εγκρίνουν απαραιτήτως και δεν αναλαμβάνουν ούτε έχουν οποιαδήποτε ευθύνη απέναντι σε εσάς ή άλλα πρόσωπα για οποιεσδήποτε Υπηρεσίες τρίτων, Υλικό ή ιστότοπους τρίτων, ή για οποιοδήποτε άλλο υλικό, προϊόντα ή υπηρεσίες τρίτων. Το Υλικό τρίτων και οι σύνδεσμοι προς άλλους ιστότοπους παρέχονται αποκλειστικά ως διευκόλυνση προς εσάς.</p>
<p class="p2"><br></p>
<p class="p1">Δ. Στον βαθμό που στέλνετε οποιοδήποτε περιεχόμενο μέσω της χρήσης των Υπηρεσιών, δηλώνετε ότι κατέχετε όλα τα δικαιώματα ή έχετε εξουσιοδότηση ή άδεια με οποιονδήποτε άλλο νόμιμο τρόπο να στέλνετε το εν λόγω περιεχόμενο και ότι αυτό το περιεχόμενο δεν παραβιάζει οποιονδήποτε από τους όρους υπηρεσίας που ισχύουν για τις Υπηρεσίες. Συμφωνείτε ότι οι Υπηρεσίες ενδέχεται να περιέχουν ιδιόκτητο περιεχόμενο, πληροφορίες και υλικό που κατέχεται από την Apple, τον ιδιοκτήτη του ιστότοπου και/ή τους δικαιοπαρόχων του και προστατεύονται από το ισχύον δίκαιο περί πνευματικής ιδιοκτησίας και άλλους νόμους, συμπεριλαμβανομένων, χωρίς περιορισμό, των νόμων περί πνευματικής ιδιοκτησίας. Συμφωνείτε ότι δεν θα χρησιμοποιήσετε ιδιόκτητο περιεχόμενο, πληροφορίες ή υλικό με τρόπο διαφορετικό από την επιτρεπόμενη χρήση των Υπηρεσιών ή κατά οποιονδήποτε τρόπο που δεν συμφωνεί με τους όρους της παρούσας Άδειας χρήσης ή παραβιάζει οποιαδήποτε δικαιώματα πνευματικής ιδιοκτησίας τρίτου ή της Apple. Κανένα μέρος των Υπηρεσιών δεν επιτρέπεται να αναπαραχθεί με οποιαδήποτε μορφή ή οποιονδήποτε τρόπο. Συμφωνείτε να μην προβείτε σε τροποποίηση, εκμίσθωση, χρονομίσθωση, δανεισμό, πώληση, διανομή ή δημιουργία παράγωγων έργων, με βάση τις Υπηρεσίες με οποιονδήποτε τρόπο ή σε εκμετάλλευση των Υπηρεσιών με οποιονδήποτε τρόπο για τον οποίο δεν έχει χορηγηθεί άδεια, περιλαμβανομένης, ενδεικτικά, της χρήσης των Υπηρεσιών για τη μεταβίβαση ιών υπολογιστών, ιών τύπου worm, δούρειων ίππων ή άλλου κακόβουλου λογισμικού, ή της παραβίασης ή επιβάρυνσης της χωρητικότητας του δικτύου. Επιπλέον, συμφωνείτε ότι δεν θα χρησιμοποιήσετε τις Υπηρεσίες με οποιονδήποτε τρόπο με σκοπό την παρενόχληση, την εξύβριση, την καταδίωξη, τη διατύπωση απειλών, την δυσφήμηση ή την με οποιονδήποτε άλλον τρόπο παραβίαση ή καταπάτηση των δικαιωμάτων οποιουδήποτε τρίτου, και ότι η Apple δεν ευθύνεται κατά κανέναν τρόπο για τέτοια χρήση από μέρους σας, ούτε για οποιαδήποτε παρενοχλητικά, απειλητικά, δυσφημιστικά, προσβλητικά, παραβατικά ή παράνομα μηνύματα ή εκπομπές που τυχόν λάβετε ως αποτέλεσμα της χρήσης οποιασδήποτε από τις Υπηρεσίες.</p>
<p class="p2"><br></p>
<p class="p1">Ε. Επιπροσθέτως, οι Υπηρεσίες και το Υλικό τρίτων που τυχόν είναι προσπελάσιμα, προς τα οποία υπάρχει σύνδεσμος ή εμφανίζονται στην οθόνη της συσκευής σας, δεν διατίθενται σε όλες τις γλώσσες ούτε σε όλες τις χώρες και περιοχές. Η Apple δεν εγγυάται ότι τέτοιου είδους Υπηρεσίες ή Υλικά τρίτων είναι κατάλληλα ή διαθέσιμα για χρήση σε οποιαδήποτε συγκεκριμένη τοποθεσία. Εάν επιλέξετε να χρησιμοποιήσετε ή να προσπελάσετε αυτές τις Υπηρεσίες και τα Υλικά τρίτων, ενεργείτε με δική σας πρωτοβουλία και έχετε ευθύνη για τη συμμόρφωση με τυχόν εφαρμοστέους νόμους, συμπεριλαμβανομένων, μεταξύ άλλων, της ισχύουσας τοπικής νομοθεσίας και της νομοθεσίας περί απορρήτου και συλλογής δεδομένων. Η Apple και οι δικαιοπάροχοί της διατηρούν το δικαίωμα τροποποίησης, αναστολής, κατάργησης ή απενεργοποίησης της πρόσβασης σε οποιεσδήποτε Υπηρεσίες οποτεδήποτε και χωρίς προειδοποίηση. Η Apple σε καμία περίπτωση δεν φέρει ευθύνη για τυχόν κατάργηση ή απενεργοποίηση της πρόσβασης σε οποιεσδήποτε από τις Υπηρεσίες αυτές. Η Apple δύναται επίσης να επιβάλει όρια στη χρήση ορισμένων Υπηρεσιών ή στην πρόσβαση σε αυτές σε οποιαδήποτε περίπτωση και χωρίς προειδοποίηση ή ευθύνη.</p>
<p class="p2"><br></p>
<p class="p1"><b>5. Λύση της σύμβασης.</b> Η παρούσα Άδεια χρήσης ισχύει μέχρι τη λύση της. Τα δικαιώματά σας δυνάμει της παρούσας Άδειας χρήσης αίρονται αυτόματα ή ειδάλλως παύουν να ισχύουν χωρίς προειδοποίηση από την Apple σε περίπτωση μη συμμόρφωσής σας με οποιονδήποτε όρο ή όρους της παρούσας Άδειας χρήσης. Μετά τη λύση της παρούσας Άδειας χρήσης, οφείλετε να διακόψετε κάθε χρήση του Λογισμικού Apple και να καταστρέψετε όλα τα αντίγραφα, μερικά ή πλήρη, του Λογισμικού Apple. Οι ενότητες 2Δ, 3, 4, 5, 6, 7, 8, 10 και 11 της παρούσας Άδειας χρήσης εξακολουθούν να ισχύουν σε περίπτωση οποιασδήποτε λύσης.</p>
<p class="p2"><br></p>
<p class="p1"><b>6. Αποποίηση εγγυήσεων.</b></p>
<p class="p1">Α. Εάν είστε πελάτης που είναι καταναλωτής (κάποιος που χρησιμοποιεί το Λογισμικό Apple εκτός της εργασίας, της επιχείρησης ή του επαγγέλματός του), μπορεί να έχετε νομικά δικαιώματα στη χώρα κατοικίας σας σύμφωνα με τα οποία απαγορεύεται η εφαρμογή των παρακάτω περιορισμών για εσάς, και όπου ισχύει αυτή η απαγόρευση οι περιορισμοί αυτοί δεν θα ισχύουν για εσάς. Για να μάθετε περισσότερα σχετικά με τα δικαιώματά σας ως καταναλωτής, επικοινωνήστε με έναν τοπικό οργανισμό ενημέρωσης πελατών.</p>
<p class="p2"><br></p>
<p class="p1">Β. ΔΗΛΩΝΕΤΕ ΚΑΙ ΑΠΟΔΕΧΕΣΤΕ ΡΗΤΩΣ ΟΤΙ, ΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η ΧΡΗΣΗ ΤΟΥ ΛΟΓΙΣΜΙΚΟΥ APPLE ΚΑΙ ΟΠΟΙΩΝΔΗΠΟΤΕ ΥΠΗΡΕΣΙΩΝ ΠΟΥ ΕΚΤΕΛΟΥΝΤΑΙ ΑΠΟ Ή ΠΡΟΣΠΕΛΑΥΝΟΝΤΑΙ ΜΕΣΩ ΤΟΥ ΛΟΓΙΣΜΙΚΟΥ APPLE, ΓΙΝΕΤΑΙ ΑΠΟΚΛΕΙΣΤΙΚΑ ΜΕ ΔΙΚΗ ΣΑΣ ΕΥΘΥΝΗ ΚΑΙ ΟΤΙ Η ΣΥΝΟΛΙΚΗ ΕΥΘΥΝΗ ΣΧΕΤΙΚΑ ΜΕ ΤΗΝ ΙΚΑΝΟΠΟΙΗΤΙΚΗ ΠΟΙΟΤΗΤΑ, ΑΠΟΔΟΣΗ, ΑΚΡΙΒΕΙΑ ΚΑΙ ΠΡΟΣΠΑΘΕΙΑ ΒΑΡΥΝΕΙ ΕΣΑΣ.</p>
<p class="p2"><br></p>
<p class="p1">Γ. ΚΑΤΑ ΤΟΝ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ ΔΙΚΑΙΟ, ΤΟ ΛΟΓΙΣΜΙΚΟ ΚΑΙ ΟΙ ΥΠΗΡΕΣΙΕΣ APPLE ΠΑΡΕΧΟΝΤΑΙ «ΩΣ ΕΧΟΥΝ» ΚΑΙ «ΕΦΟΣΟΝ ΔΙΑΤΙΘΕΝΤΑΙ», ΜΕ ΟΛΑ ΤΑ ΕΛΑΤΤΩΜΑΤΑ ΚΑΙ ΧΩΡΙΣ ΕΓΓΥΗΣΗ ΟΠΟΙΑΣΔΗΠΟΤΕ ΜΟΡΦΗΣ ΚΑΙ Η APPLE ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ APPLE (ΚΑΛΟΥΜΕΝΟΙ ΑΠΟ ΚΟΙΝΟΥ «Η APPLE» ΓΙΑ ΤΟΥΣ ΣΚΟΠΟΥΣ ΤΩΝ ΠΑΡΑΓΡΑΦΩΝ 6 ΚΑΙ 7) ΔΙΑ ΤΟΥ ΠΑΡΟΝΤΟΣ ΑΠΟΠΟΙΟΥΝΤΑΙ ΟΠΟΙΕΣΔΗΠΟΤΕ ΕΓΓΥΗΣΕΙΣ ΚΑΙ ΠΡΟΫΠΟΘΕΣΕΙΣ ΑΝΑΦΟΡΙΚΑ ΜΕ ΤΟ ΛΟΓΙΣΜΙΚΟ ΚΑΙ ΤΙΣ ΥΠΗΡΕΣΙΕΣ APPLE, ΡΗΤΕΣ, ΣΙΩΠΗΡΕΣ Ή ΕΚ ΤΟΥ ΝΟΜΟΥ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ Ή ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΚΡΙΒΕΙΑΣ, ΑΔΙΑΤΑΡΑΚΤΗΣ ΚΑΤΟΧΗΣ ΚΑΙ ΧΡΗΣΗΣ ΚΑΙ ΜΗ ΠΑΡΑΒΙΑΣΗΣ ΤΩΝ ΔΙΚΑΙΩΜΑΤΩΝ ΤΡΙΤΩΝ.</p>
<p class="p2"><br></p>
<p class="p1">Δ. Η APPLE ΔΕΝ ΕΓΓΥΑΤΑΙ ΟΤΙ ΔΕΝ ΘΑ ΥΠΑΡΞΕΙ ΔΙΑΤΑΡΑΞΗ ΤΗΣ ΧΡΗΣΗΣ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ APPLE, ΟΤΙ ΟΙ ΛΕΙΤΟΥΡΓΙΕΣ ΠΟΥ ΠΕΡΙΛΑΜΒΑΝΟΝΤΑΙ ΣΤΟ ΛΟΓΙΣΜΙΚΟ APPLE Ή ΟΙ ΥΠΗΡΕΣΙΕΣ ΠΟΥ ΕΚΤΕΛΟΥΝΤΑΙ ΑΠΟ ΑΥΤΟ Ή ΠΑΡΕΧΟΝΤΑΙ ΑΠΟ ΤΟ ΛΟΓΙΣΜΙΚΟ APPLE ΘΑ ΑΝΤΑΠΟΚΡΙΘΟΥΝ ΣΤΙΣ ΑΠΑΙΤΗΣΕΙΣ ΣΑΣ, ΟΤΙ Η ΛΕΙΤΟΥΡΓΙΑ ΤΟΥ ΛΟΓΙΣΜΙΚΟΥ ΚΑΙ ΥΠΗΡΕΣΙΩΝ APPLE ΘΑ ΕΙΝΑΙ ΑΔΙΑΛΕΙΠΤΗ Ή ΧΩΡΙΣ ΣΦΑΛΜΑΤΑ, ΟΤΙ ΟΠΟΙΑΔΗΠΟΤΕ ΥΠΗΡΕΣΙΑ ΘΑ ΣΥΝΕΧΙΣΕΙ ΝΑ ΕΙΝΑΙ ΔΙΑΘΕΣΙΜΗ, ΟΤΙ ΤΥΧΟΝ ΕΛΑΤΤΩΜΑΤΑ ΣΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ APPLE ΘΑ ΔΙΟΡΘΩΘΟΥΝ Ή ΟΤΙ ΤΟ ΛΟΓΙΣΜΙΚΟ APPLE ΘΑ ΕΙΝΑΙ ΣΥΜΒΑΤΟ Ή ΘΑ ΛΕΙΤΟΥΡΓΕΙ ΜΕ ΤΥΧΟΝ ΛΟΓΙΣΜΙΚΟ, Ή ΥΠΗΡΕΣΙΕΣ ΕΦΑΡΜΟΓΕΣ ΤΡΙΤΩΝ. Η ΕΓΚΑΤΑΣΤΑΣΗ ΑΥΤΟΥ ΤΟΥ ΛΟΓΙΣΜΙΚΟΥ ΕΝΔΕΧΕΤΑΙ ΝΑ ΕΠΗΡΕΑΣΕΙ ΤΗ ΧΡΗΣΤΙΚΟΤΗΤΑ ΛΟΓΙΣΜΙΚΟΥ, ΕΦΑΡΜΟΓΩΝ Ή ΥΠΗΡΕΣΙΩΝ ΤΡΙΤΩΝ.</p>
<p class="p2"><br></p>
<p class="p1">Ε. ΕΠΙΠΡΟΣΘΕΤΩΣ, ΑΝΑΓΝΩΡΙΖΕΤΕ ΟΤΙ ΤΟ ΛΟΓΙΣΜΙΚΟ ΚΑΙ ΟΙ ΥΠΗΡΕΣΙΕΣ APPLE ΔΕΝ ΠΡΟΟΡΙΖΟΝΤΑΙ ΟΥΤΕ ΕΙΝΑΙ ΚΑΤΑΛΛΗΛΕΣ ΓΙΑ ΧΡΗΣΗ ΣΕ ΠΕΡΙΣΤΑΣΕΙΣ Ή ΠΕΡΙΒΑΛΛΟΝΤΑ ΟΠΟΥ Η ΑΝΕΠΑΡΚΕΙΑ Ή ΟΙ ΚΑΘΥΣΤΕΡΗΣΕΙΣ, ΤΑ ΣΦΑΛΜΑΤΑ Ή ΟΙ ΑΝΑΚΡΙΒΕΙΕΣ ΣΤΟ ΠΕΡΙΕΧΟΜΕΝΟ, ΤΑ ΔΕΔΟΜΕΝΑ Ή ΤΙΣ ΠΛΗΡΟΦΟΡΙΕΣ ΠΟΥ ΠΑΡΕΧΟΝΤΑΙ ΑΠΟ ΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ APPLE ΕΝΔΕΧΕΤΑΙ ΝΑ ΕΧΟΥΝ ΩΣ ΣΥΝΕΠΕΙΑ ΤΟ ΘΑΝΑΤΟ, ΣΩΜΑΤΙΚΕΣ ΒΛΑΒΕΣ Ή ΣΟΒΑΡΕΣ ΥΛΙΚΕΣ ΖΗΜΙΕΣ Ή ΖΗΜΙΑ ΣΤΟ ΠΕΡΙΒΑΛΛΟΝ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΗΣ ΛΕΙΤΟΥΡΓΙΑΣ ΠΥΡΗΝΙΚΩΝ ΕΓΚΑΤΑΣΤΑΣΕΩΝ, ΣΥΣΤΗΜΑΤΩΝ ΠΛΟΗΓΗΣΗΣ Ή ΕΠΙΚΟΙΝΩΝΙΑΣ ΑΕΡΟΣΚΑΦΩΝ, ΕΛΕΓΧΟΥ ΕΝΑΕΡΙΑΣ ΚΥΚΛΟΦΟΡΙΑΣ, ΥΠΟΣΤΗΡΙΞΗΣ ΖΩΤΙΚΩΝ ΛΕΙΤΟΥΡΓΙΩΝ Ή ΟΠΛΙΚΩΝ ΣΥΣΤΗΜΑΤΩΝ.</p>
<p class="p2"><br></p>
<p class="p1">ΣΤ. ΚΑΜΙΑ ΠΡΟΦΟΡΙΚΗ Ή ΓΡΑΠΤΗ ΠΛΗΡΟΦΟΡΙΑ Ή ΣΥΜΒΟΥΛΗ ΠΟΥ ΠΑΡΕΧΕΤΑΙ ΑΠΟ ΤΗΝ APPLE Ή ΑΠΟ ΕΞΟΥΣΙΟΔΟΤΗΜΕΝΟ ΑΝΤΙΠΡΟΣΩΠΟ ΤΗΣ APPLE ΔΕΝ ΑΠΟΤΕΛΕΙ ΕΓΓΥΗΣΗ. ΕΑΝ ΤΟ ΛΟΓΙΣΜΙΚΟ Ή ΟΙ ΥΠΗΡΕΣΙΕΣ APPLE ΑΠΟΔΕΙΧΤΟΥΝ ΕΛΑΤΤΩΜΑΤΙΚΕΣ, ΑΝΑΛΑΜΒΑΝΕΤΕ ΤΟ ΣΥΝΟΛΙΚΟ ΚΟΣΤΟΣ ΚΑΘΕ ΑΠΑΡΑΙΤΗΤΟΥ ΣΕΡΒΙΣ, ΕΠΙΣΚΕΥΗΣ Ή ΕΠΙΔΙΟΡΘΩΣΗΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΟΝ ΑΠΟΚΛΕΙΣΜΟ ΣΙΩΠΗΡΩΝ ΕΓΓΥΗΣΕΩΝ Ή ΤΟΝ ΠΕΡΙΟΡΙΣΜΟ ΤΩΝ ΚΑΤΑΝΑΛΩΤΙΚΩΝ ΔΙΚΑΙΩΜΑΤΩΝ ΠΟΥ ΠΡΟΒΛΕΠΟΝΤΑΙ ΕΚ ΤΟΥ ΝΟΜΟΥ, ΟΠΟΤΕ ΟΙ ΠΑΡΑΠΑΝΩ ΑΠΟΚΛΕΙΣΜΟΙ ΚΑΙ ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΣΑΣ.</p>
<p class="p2"><br></p>
<p class="p1"><b>7. Περιορισμός ευθύνης.</b> ΚΑΤΑ ΤΟΝ ΒΑΘΜΟ ΠΟΥ ΔΕΝ ΑΠΑΓΟΡΕΥΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η APPLE ΣΕ ΚΑΜΙΑ ΠΕΡΙΠΤΩΣΗ ΔΕΝ ΘΑ ΦΕΡΕΙ ΕΥΘΥΝΗ ΓΙΑ ΣΩΜΑΤΙΚΕΣ ΒΛΑΒΕΣ Ή ΟΠΟΙΑΔΗΠΟΤΕ ΑΠΟΘΕΤΙΚΗ, ΕΙΔΙΚΗ, ΕΜΜΕΣΗ Ή ΠΑΡΕΠΟΜΕΝΗ ΖΗΜΙΑ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΗΣ ΖΗΜΙΑΣ ΑΠΟ ΔΙΑΦΥΓΟΝΤΑ ΚΕΡΔΗ, ΤΗΣ ΖΗΜΙΑΣ ΛΟΓΩ ΑΛΛΟΙΩΣΗΣ Ή ΑΠΩΛΕΙΑΣ ΔΕΔΟΜΕΝΩΝ, ΑΣΤΟΧΙΑΣ ΜΕΤΑΔΟΣΗΣ Ή ΛΗΨΗΣ ΔΕΔΟΜΕΝΩΝ Ή ΠΛΗΡΟΦΟΡΙΩΝ, ΔΙΑΚΟΠΗΣ ΕΠΙΧΕΙΡΗΜΑΤΙΚΗΣ ΔΡΑΣΤΗΡΙΟΤΗΤΑΣ Ή ΟΠΟΙΑΣΔΗΠΟΤΕ ΑΛΛΗΣ ΖΗΜΙΑΣ Ή ΑΠΩΛΕΙΑΣ ΕΜΠΟΡΙΚΗΣ ΦΥΣΗΣ ΠΟΥ ΤΥΧΟΝ ΠΡΟΚΥΨΟΥΝ ΑΠΟ Ή ΣΧΕΤΙΖΟΝΤΑΙ ΜΕ ΤΗΝ ΑΠΟ ΜΕΡΟΥΣ ΣΑΣ ΧΡΗΣΗ Ή ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ APPLE Ή ΤΥΧΟΝ ΛΟΓΙΣΜΙΚΟΥ Ή ΕΦΑΡΜΟΓΩΝ ΤΡΙΤΩΝ ΣΕ ΣΥΝΔΥΑΣΜΟ ΜΕ ΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ APPLE, ΟΠΟΥ ΚΑΙ ΑΝ ΟΦΕΙΛΕΤΑΙ, ΑΝΕΞΑΡΤΗΤΑ ΑΠΟ ΤΟ ΠΕΔΙΟ ΤΗΣ ΕΥΘΥΝΗΣ (ΣΥΜΒΑΣΗ, ΑΔΙΚΟΠΡΑΞΙΑ Ή ΑΛΛΟ), ΑΚΟΜΑ ΚΑΙ ΑΝ Η APPLE ΕΧΕΙ ΛΑΒΕΙ ΠΡΟΕΙΔΟΠΟΙΗΣΗ ΣΧΕΤΙΚΑ ΜΕ ΤΗΝ ΠΙΘΑΝΟΤΗΤΑ ΑΥΤΗΣ ΤΗΣ ΖΗΜΙΑΣ. ΚΑΠΟΙΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΗΣ ΕΥΘΥΝΗΣ ΓΙΑ ΣΩΜΑΤΙΚΕΣ ΒΛΑΒΕΣ Ή ΓΙΑ ΑΠΟΘΕΤΙΚΕΣ Ή ΠΑΡΕΠΟΜΕΝΕΣ ΖΗΜΙΕΣ, ΣΥΝΕΠΩΣ ΑΥΤΗ Η ΡΗΤΡΑ ΠΕΡΙΟΡΙΣΜΟΥ ΕΥΘΥΝΗΣ ΕΝΔΕΧΕΤΑΙ ΝΑ ΜΗΝ ΙΣΧΥΕΙ ΓΙΑ ΕΣΑΣ. Σε καμία περίπτωση η Apple δεν θα φέρει τη συνολική ευθύνη απέναντί σας για όλες τις ζημίες (εκτός από τις περιπτώσεις που απαιτούνται από το ισχύον δίκαιο στις οποίες προκαλείται τραυματισμός) που υπερβαίνουν το ποσό των πενήντα δολαρίων ΗΠΑ (50,00 $). Οι ανωτέρω περιορισμοί της ευθύνης ισχύουν ακόμα και αν το προαναφερθέν μέσο αποκατάστασης δεν καλύπτει τον σκοπό για τον οποίο προορίζεται.</p>
<p class="p2"><b></b><br></p>
<p class="p1"><b>8. Έλεγχος εξαγωγών.</b> Δεν επιτρέπεται να χρησιμοποιήσετε ή να εξάγετε ή να επανεξάγετε το Λογισμικό Apple εκτός από τις περιπτώσεις όπου επιτρέπεται από τη νομοθεσία των Ηνωμένων Πολιτειών και τους νόμους των περιοχών δικαιοδοσίας στις οποίες αποκτήθηκε το Λογισμικό Apple. Συγκεκριμένα, αλλά όχι περιοριστικά, το Λογισμικό Apple δεν μπορεί να εξαχθεί ή να επανεξαχθεί (α) σε κάποια χώρα στην οποία έχουν επιβάλει εμπορικό αποκλεισμό οι ΗΠΑ ή (β) σε οποιονδήποτε που περιλαμβάνεται στον κατάλογο Ειδικώς Χαρακτηρισμένων Αλλοδαπών Προσώπων (Specially Designated Nationals List) του Υπουργείου Οικονομικών των ΗΠΑ ή στον κατάλογο Αποκλεισμένων φυσικών ή νομικών προσώπων του Υπουργείου Εμπορίου των ΗΠΑ, ή άλλους καταλόγους αποκλεισμένων φυσικών ή νομικών προσώπων. Χρησιμοποιώντας το Λογισμικό Apple, δηλώνετε και εγγυάστε ότι δεν βρίσκεστε σε οποιαδήποτε τέτοια χώρα ή κατάλογο. Αποδέχεστε επίσης ότι δεν θα χρησιμοποιήσετε το Λογισμικό Apple για σκοπούς που απαγορεύονται από το δίκαιο των ΗΠΑ, όπως, μεταξύ άλλων, η ανάπτυξη, ο σχεδιασμός, η κατασκευή ή η παραγωγή πυραύλων, πυρηνικών, χημικών ή βιολογικών όπλων.</p>
<p class="p2"><br></p>
<p class="p1"><b>9. Τελικοί χρήστες του Δημοσίου.</b> Το Λογισμικό Apple και η σχετική τεκμηρίωση αποτελούν «Εμπορικά είδη», όπως η έννοια αυτή ορίζεται στο άρθρο 48, παράγραφος 2.101 του Κώδικα ομοσπονδιακών κανονισμών (C.F.R.), και συνίστανται σε «Εμπορικό λογισμικό υπολογιστών» και «Πληροφοριακό υλικό εμπορικού λογισμικού υπολογιστών», όπως οι έννοιες αυτές ορίζονται, κατά περίπτωση, στο άρθρο 48, παράγραφος 12.212 ή στο άρθρο 48, παράγραφος 227.7202 του C.F.R. Σύμφωνα με το άρθρο 48, παράγραφος 12.212 ή το άρθρο 48, παράγραφοι 227.7202-1 έως 227.7202-4, κατά περίπτωση, το Εμπορικό Λογισμικό Υπολογιστών και η Τεκμηρίωση Εμπορικού Λογισμικού Υπολογιστών παρέχονται με άδεια χρήσης σε τελικούς χρήστες του αμερικανικού Δημοσίου (α) μόνο ως Εμπορικά Είδη και (β) μόνο με εκείνα τα δικαιώματα που χορηγούνται σε όλους τους άλλους τελικούς χρήστες σύμφωνα με τους όρους που περιέχονται στην παρούσα. Με την επιφύλαξη όλων των μη δημοσιευμένων δικαιωμάτων σύμφωνα με το δίκαιο περί πνευματικής ιδιοκτησίας των Ηνωμένων Πολιτειών.</p>
<p class="p2"><br></p>
<p class="p1"><b>10. Εφαρμοστέο δίκαιο και ακυρότητα επιμέρους όρων.</b> Η παρούσα Άδεια χρήσης διέπεται από και ερμηνεύεται σύμφωνα με το δίκαιο της Πολιτείας της Καλιφόρνιας, εξαιρώντας τη σύγκρουση των αρχών νόμου. Η παρούσα Άδεια χρήσης δεν διέπεται από την Σύμβαση του Οργανισμού των Ηνωμένων Εθνών για τις διεθνείς πωλήσεις κινητών (Σύμβαση της Βιέννης), η εφαρμογή της οποίας αποκλείεται ρητώς. Αν είστε καταναλωτής με έδρα στο Ηνωμένο Βασίλειο, η παρούσα Άδεια διέπεται από τους νόμους της δικαιοδοσίας της χώρας κατοικίας σας. Αν για οποιονδήποτε λόγο ένα δικαστήριο της αρμόδιας δικαιοδοσίας κρίνει ότι οποιοσδήποτε όρος ή μέρος αυτού είναι άκυρος, η υπόλοιπη Άδεια χρήσης παραμένει σε πλήρη ισχύ και εξακολουθεί να παράγει τα αποτελέσματά της.</p>
<p class="p2"><br></p>
<p class="p1"><b>11. Πλήρης συμφωνία. Επίσημη γλώσσα.</b> Η παρούσα Άδεια χρήσης αντιπροσωπεύει την πλήρη συμφωνία μεταξύ εσάς και της Apple αναφορικά με το Λογισμικό Apple και υπερισχύει κάθε προηγούμενης ή ταυτόχρονης συμφωνίας αναφορικά με το ίδιο αντικείμενο. Καμία τροποποίηση ή μεταβολή της παρούσας Άδειας χρήσης δεν θα είναι δεσμευτική εκτός αν συνταχθεί εγγράφως και υπογραφεί από την Apple. Η τυχόν μετάφραση της παρούσας Άδειας χρήσης εξυπηρετεί τις τοπικές ανάγκες και σε περίπτωση διαφοράς μεταξύ του κειμένου στην αγγλική γλώσσα και του κειμένου σε άλλη γλώσσα, το κείμενο στην αγγλική γλώσσα θα υπερισχύει στον βαθμό που δεν απαγορεύεται από την τοπική νομοθεσία της δικαιοδοσίας σας.</p>
<p class="p2"><br></p>
<p class="p1"><b>12. Αναγνώριση δικαιωμάτων τρίτων.</b> Τμήματα του Λογισμικού Apple μπορεί να χρησιμοποιούν ή να περιλαμβάνουν λογισμικό τρίτου μέρους και λοιπά υλικά με προστασία πνευματικών δικαιωμάτων. Οι δηλώσεις αναγνώρισης δικαιωμάτων, οι όροι χορήγησης άδειας χρήσης και οι περιορισμοί ευθυνών για το εν λόγω υλικό περιέχονται στο ηλεκτρονικό πληροφοριακό υλικό για το Λογισμικό Apple και η από μέρους σας χρήση αυτού του υλικού διέπεται από τους αντίστοιχους όρους.</p>
<p class="p2"><br></p>
<p class="p1">EA1376</p>
<p class="p1">2/5/2016</p>
</body>
</html>
